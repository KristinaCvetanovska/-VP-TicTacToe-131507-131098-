# -VP-TicTacToe-131507-131098-
Proektna Zadacha po Vizuelno Programiranje 2015

Целта на оваа проектна задача е имплементација на играта Х/0 (Икс-Точка). Оваа игра се игра на табла со 9 полиња (3х3 матрица), така што двајца играчи наизменично одбираат поле каде би го поставиле својот знак (Х или 0). Победникот е оној кој прв ќе нареди три свои знаци (Х или 0) во линија.

Во нашата имплементација корисникот има можност да одбере дали сака да игра против друг играч (Player vs Player) или сака да игра против компјутерот (Player vs PC).

Кога корисникот ќе ја отвори аплокацијата TicTacToe.exe, на екранот се појавува почетниот прозорец во кој корисникот може да одбере против каков противник сака да игра (човек или компјутер). 

По изборот на противник, на екранот се појавува нов прозорец, во кој корисникот треба да го напише своето име (и името на својот противник доколку игра против друг човек) и колку партии сака да одигра. Доколку корисникот не го пополни полето за име, нема да биде во можност да го притисне копчето Start за започнување на играта. Исто така во овој прозорец се нуди и можноста за враќање во главното мени со притискање на копчето Cancel, при што ќе се појави прашање за тоа дали корисникот е сигурен дека сака да ја напушти играта.

Откако претходниот прозорец уредно ќе се пополни и ќе се притисне копчето Start играта ќе започне. Корисникот (или првиот играч) е секогаш прв на потег и игра со знакот Х, додека компјутерот (или вториот играч) игра со знакот 0.

Во новиот прозорец се појавува таблата со 9 полиња, во долниот лев агол се појавува знакот и името на играчот кој е на потег, во долниот десен агол се наоѓа статистиката за целата игра (бројот на победи на секој од играчите и бројот на нерешени партии), додека помеѓу нив се наоѓа бројот на преостанати партии во играта.

Играчот кој е на потег одбира едно од слободните полиња на таблата и со притискање на одбраното поле, тој го обележува со својот знак. Играта трае се додека еден од играчите не нареди три свои знаци во линија или нема веќе празни полиња. Кога ќе заврши играта, се појавува или известување со името на играчот кој победил во дадената партија или известување дека партијата завршија нерешено. Потоа почнува нова партија во која играчот кој бил втор на потег во претходната партија сега е прв и така натаму, се додека не се одигра одбраниот број на партии. По завршувањето на играта се појавува известување за тоа кој победил во целата игра т.е. кој има најмногу побесени партии или нерешено доколку двајцата играчи имаат ист број на победи.

Апликацијата е реализирана во 5 класи, и тоа:
-Form1 – го содржи почетниот прозорец
-AddOnePlayer – го содржи прозорецот за додавање на еден играч кој ќе игра против компјутер
-Game1p – го содржи прозорецот за играта и кодот за потезите на компјутерот
-AddTwoPlayers – го содржи прозорецот за додавање на двајца играчи кои ќе играат меѓу себе
-Game2p – го содржи прозорецот за играта

Во класата Game1p се наоѓа функцијата Turn() која покрај тоа што одредува кој играч е на потег, одлучува и како компјутерот ќе го искористи својот потег. Ако компјутерот е на потег, оваа функција прво проверува дали компјутерот може во тој потег да победи, а ако не продолжува со тоа што проверува дали може да го спречи играчот да победи во наредниот потег. Ако ни тоа не е можно, компјутерот избира random агол од таблата. Доколку ниту еден агол не е слободен, компјутерот пробува да постави 0 во центарот на таблата, а ако и тој е зафатен избира random странично поле.

Исто така во класите Game1p и Game2p има и функција Check() која се повикува после секој потег и проверува дали некој од играчите победил.

